{"title":"甄嬛传中出现的诗词摘抄","date":"2020-02-01T11:48:46.000Z","date_formatted":{"ll":"Feb 1, 2020","L":"02/01/2020","MM-DD":"02-01"},"thumbnail":"https://i.loli.net/2020/02/01/naYdzhtjo3HZCpl.png","link":"2020/02/01/甄嬛传出现的诗词摘抄","comments":true,"tags":["摘抄","甄嬛传","诗"],"categories":["摘抄"],"updated":"2020-12-14T15:10:11.499Z","content":"<h2 id=\"长相思\">长相思<a title=\"#长相思\" href=\"#长相思\"></a></h2>\n<p><strong>李白</strong></p>\n<h3 id=\"其一\">其一<a title=\"#其一\" href=\"#其一\"></a></h3>\n<p>长相思，</p>\n<p>在长安。</p>\n<p>络纬秋啼金井阑，</p>\n<p>微霜凄凄簟色寒。</p>\n<p>孤灯不明思欲绝，</p>\n<p>卷帷望月空长叹。</p>\n<p>美人如花隔云端，</p>\n<p>上有青冥之高天，</p>\n<p>下有渌水之波澜。</p>\n<p>天长地远魂飞苦，</p>\n<p>梦魂不到关山难。</p>\n<p>长相思，</p>\n<p>摧心肝。</p>\n<h3 id=\"其二\">其二<a title=\"#其二\" href=\"#其二\"></a></h3>\n<p>日色欲尽花含烟，</p>\n<p>月明欲素愁不眠。</p>\n<p>赵瑟初停凤凰柱，</p>\n<p>蜀琴欲奏鸳鸯弦。</p>\n<p>此曲有意无人传，</p>\n<p>愿随春风寄燕然。</p>\n<p>忆君迢迢隔青天，</p>\n<p>昔日横波目，</p>\n<p>今作流泪泉。</p>\n<p>不信妾肠断，</p>\n<p>归来看取明镜前。</p>\n<h2 id=\"一剪梅\">一剪梅<a title=\"#一剪梅\" href=\"#一剪梅\"></a></h2>\n<p><strong>蔡伸</strong></p>\n<p>堆枕乌云堕翠翘。午梦惊回，满眼春娇。**嬛嬛一袅楚宫腰。**那更春来，玉减香消。</p>\n<p>柳下朱门傍小桥。几度红窗，误认鸣镳。断肠风月可怜宵。忍使恹恹，两处无聊。</p>\n<h2 id=\"妾薄命\">妾薄命<a title=\"#妾薄命\" href=\"#妾薄命\"></a></h2>\n<p><strong>李白</strong></p>\n<p>汉帝宠阿娇，贮之黄金屋。</p>\n<p>咳唾落九天，随风生珠玉。</p>\n<p>宠极爱还歇，妒深情却疏。</p>\n<p>长门一步地，不肯暂回车。</p>\n<p>雨落不上天，水覆难再收。</p>\n<p>君情与妾意，各自东西流。</p>\n<p>昔日芙蓉花，今成断根草。</p>\n<p><strong>以色事他人，能得几时好？</strong></p>\n<h2 id=\"寒菊\">寒菊<a title=\"#寒菊\" href=\"#寒菊\"></a></h2>\n<p><strong>郑思肖</strong></p>\n<p>花开不并百花丛，</p>\n<p>独立疏篱趣未穷。</p>\n<p><strong>宁可枝头抱香死，</strong></p>\n<p><strong>何曾吹落北风中！</strong></p>\n<h2 id=\"梅花\">梅花<a title=\"#梅花\" href=\"#梅花\"></a></h2>\n<p><strong>崔道融</strong></p>\n<p>数萼初含雪，孤标画本难。</p>\n<p>香中别有韵，清极不知寒。</p>\n<p>横笛和愁听，斜枝倚病看。</p>\n<p><strong>朔风如解意，容易莫摧残。</strong></p>\n<h2 id=\"鹧鸪天·西都作\">鹧鸪天·西都作<a title=\"#鹧鸪天·西都作\" href=\"#鹧鸪天·西都作\"></a></h2>\n<p><strong>朱敦儒</strong></p>\n<p>我是清都山水郎，天教分付与疏狂。曾批给雨支风券，累上留云借月章。</p>\n<p>诗万首，酒千觞。几曾着眼看侯王？<strong>玉楼金阙慵归去，且插梅花醉洛阳。</strong></p>\n<h2 id=\"杏花天影\">杏花天影<a title=\"#杏花天影\" href=\"#杏花天影\"></a></h2>\n<p><strong>姜夔</strong></p>\n<p>绿丝低拂鸳鸯浦。想桃叶、当时唤渡。又将愁眼与春风，待去。倚栏桡、更少驻。</p>\n<p>金陵路、莺吟燕舞。算潮水、知人最苦。<strong>满汀芳草不成归</strong>，日暮，更移舟、向甚处？</p>\n<h2 id=\"山之高\">山之高<a title=\"#山之高\" href=\"#山之高\"></a></h2>\n<p><strong>张玉娘</strong></p>\n<p><strong>山之高，月出小。月之小，何皎皎！我有所思在远道。一日不见兮，我心悄悄。</strong></p>\n<p>采苦采苦，于山之南。忡忡忧心，其何以堪。</p>\n<p>汝心金石坚，我操冰雪洁。拟结百岁盟，忽成一朝别。朝云暮雨心来去，千里相思共明月。</p>\n<h2 id=\"白头吟\">白头吟<a title=\"#白头吟\" href=\"#白头吟\"></a></h2>\n<p><strong>卓文君</strong></p>\n<p>皑如山上雪，皎若云间月。</p>\n<p>闻君有两意，故来相决绝。</p>\n<p>今日斗酒会，明旦沟水头。</p>\n<p>躞蹀御沟上，沟水东西流。</p>\n<p>凄凄复凄凄，嫁娶不须啼。</p>\n<p><strong>愿得一心人，白首不相离。</strong></p>\n<p>竹竿何袅袅，鱼尾何簁簁！</p>\n<p>男儿重意气，何用钱刀为！</p>\n<h2 id=\"湘妃怨\">湘妃怨<a title=\"#湘妃怨\" href=\"#湘妃怨\"></a></h2>\n<p><strong>曹勋</strong></p>\n<p><strong>雨潇潇兮洞庭,烟霏霏兮黄陵。</strong></p>\n<p>望夫君兮不来,波渺渺而难升。</p>\n<h2 id=\"听弹湘妃怨\">听弹湘妃怨<a title=\"#听弹湘妃怨\" href=\"#听弹湘妃怨\"></a></h2>\n<p><strong>白居易</strong></p>\n<p>玉轸朱弦瑟瑟徽，吴娃徵调奏湘妃。</p>\n<p><strong>分明曲里愁云雨，似道萧萧郎不归。</strong></p>\n<h2 id=\"子夜歌\">子夜歌<a title=\"#子夜歌\" href=\"#子夜歌\"></a></h2>\n<p><strong>李煜</strong></p>\n<p>寻春须是先春早，看花莫待花枝老。<strong>缥色玉柔擎</strong>，醅浮盏面清。</p>\n<p>何妨频笑粲，禁苑春归晚。同醉与闲评，诗随羯鼓成。</p>\n<h2 id=\"短歌行\">短歌行<a title=\"#短歌行\" href=\"#短歌行\"></a></h2>\n<h3 id=\"其一-1\">其一<a title=\"#其一-1\" href=\"#其一-1\"></a></h3>\n<p><strong>曹操</strong></p>\n<p>对酒当歌，人生几何！譬如朝露，去日苦多。</p>\n<p>慨当以慷，忧思难忘。何以解忧？唯有杜康。</p>\n<p>青青子衿，悠悠我心。但为君故，沉吟至今。</p>\n<p>呦呦鹿鸣，食野之苹。我有嘉宾，鼓瑟吹笙。</p>\n<p>明明如月，何时可掇？忧从中来，不可断绝。</p>\n<p>越陌度阡，枉用相存。契阔谈讌，心念旧恩。</p>\n<p><strong>月明星稀，乌鹊南飞。绕树三匝，何枝可依？</strong></p>\n<p>山不厌高，海不厌深。周公吐哺，天下归心。</p>\n<h2 id=\"桃夭-《诗经》\">桃夭 《诗经》<a title=\"#桃夭-《诗经》\" href=\"#桃夭-《诗经》\"></a></h2>\n<p><strong>桃之夭夭，灼灼其华。之子于归，宜其室家。</strong></p>\n<p>桃之夭夭，有蕡其实。之子于归，宜其家室。</p>\n<p>桃之夭夭，其叶蓁蓁。之子于归，宜其家人。</p>\n<h2 id=\"金缕衣\">金缕衣<a title=\"#金缕衣\" href=\"#金缕衣\"></a></h2>\n<p><strong>无名氏</strong></p>\n<p>劝君莫惜金缕衣，<br>\n劝君惜取少年时。<br>\n<strong>花开堪折直须折，</strong><br>\n<strong>莫待无花空折枝。</strong></p>\n<h2 id=\"鹊桥仙\">鹊桥仙<a title=\"#鹊桥仙\" href=\"#鹊桥仙\"></a></h2>\n<p><strong>秦观</strong></p>\n<p>纤云弄巧，飞星传恨，银汉迢迢暗度。<strong>金风玉露一相逢，便胜却人间无数。</strong></p>\n<p>柔情似水，佳期如梦，忍顾鹊桥归路。两情若是久长时，又岂在朝朝暮暮。</p>\n<h2 id=\"菩萨蛮\">菩萨蛮<a title=\"#菩萨蛮\" href=\"#菩萨蛮\"></a></h2>\n<p><strong>温庭筠</strong></p>\n<p>小山重叠金明灭，鬓云欲度香腮雪。懒起画蛾眉，弄妆梳洗迟。</p>\n<p>照花前后镜，花面交相映。新帖绣罗襦，双双金鹧鸪。</p>\n<h2 id=\"鹊桥仙-1\">鹊桥仙<a title=\"#鹊桥仙-1\" href=\"#鹊桥仙-1\"></a></h2>\n<p><strong>秦观</strong></p>\n<p>纤云弄巧，飞星传恨，银汉迢迢暗度。金风玉露一相逢，便胜却人间无数。</p>\n<p>柔情似水，佳期如梦，忍顾鹊桥归路。两情若是久长时，又岂在朝朝暮暮。</p>\n<h2 id=\"摸鱼儿\">摸鱼儿<a title=\"#摸鱼儿\" href=\"#摸鱼儿\"></a></h2>\n<p><strong>元好问</strong></p>\n<p>**问莲根、有丝多少，莲心知为谁苦？双花脉脉娇相向，只是旧家儿女。**天已许。甚不教、白头生死鸳鸯浦？夕阳无语。算谢客烟中，湘妃江上，未是断肠处。</p>\n<p>香奁梦，好在灵芝瑞露。人间俯仰今古。海枯石烂情缘在，幽恨不埋黄土。相思树，流年度，无端又被西风误。兰舟少住。怕载酒重来，红衣半落，狼藉卧风雨。</p>\n<h2 id=\"渡汉江\">渡汉江<a title=\"#渡汉江\" href=\"#渡汉江\"></a></h2>\n<p><strong>宋之问</strong></p>\n<p>岭外音书断，经冬复历春。<br>\n**近乡情更怯，**不敢问来人。</p>\n<h2 id=\"宫中词\">宫中词<a title=\"#宫中词\" href=\"#宫中词\"></a></h2>\n<p><strong>朱庆馀</strong></p>\n<p>寂寂花时闭院门，美人相并立琼轩。<br>\n<strong>含情欲说宫中事，鹦鹉前头不敢言。</strong></p>\n<h2 id=\"诀别书\">诀别书<a title=\"#诀别书\" href=\"#诀别书\"></a></h2>\n<p><strong>卓文君</strong></p>\n<p>春华竞芳，五色凌素，琴尚在御，而新声代故！</p>\n<p>锦水有鸳，汉宫有木，彼物而新，嗟世之人兮，瞀于淫而不悟！</p>\n<p><strong>朱弦断，明镜缺，朝露晞，芳时歇，白头吟，伤离别，努力加餐勿念妾，锦水汤汤，与君长诀！</strong></p>\n<h2 id=\"小重山\">小重山<a title=\"#小重山\" href=\"#小重山\"></a></h2>\n<p><strong>岳飞</strong></p>\n<p>昨夜寒蛩不住鸣。惊回千里梦，已三更。起来独自绕阶行。人悄悄，帘外月胧明。</p>\n<p>白首为功名。旧山松竹老，阻归程。欲将心事付瑶琴。<strong>知音少，弦断有谁听？</strong></p>\n<h2 id=\"代赠\">代赠<a title=\"#代赠\" href=\"#代赠\"></a></h2>\n<p><strong>李商隐</strong></p>\n<p>楼上黄昏欲望休，玉梯横绝月如钩。</p>\n<p><strong>芭蕉不展丁香结，同向春风各自愁。</strong></p>\n<h2 id=\"八至\">八至<a title=\"#八至\" href=\"#八至\"></a></h2>\n<p><strong>李冶</strong></p>\n<p>至近至远东西，至深至浅清溪。</p>\n<p>至高至明日月，至亲至疏夫妻。</p>\n<h2 id=\"古意\">古意<a title=\"#古意\" href=\"#古意\"></a></h2>\n<p><strong>吴伟业</strong></p>\n<p>珍珠十斛买琵琶，金谷堂深护绛纱。</p>\n<p><strong>掌上珊瑚怜不得，却教移作上阳花。</strong></p>\n<h2 id=\"摸鱼儿·雁丘词\">摸鱼儿·雁丘词<a title=\"#摸鱼儿·雁丘词\" href=\"#摸鱼儿·雁丘词\"></a></h2>\n<p><strong>元好问</strong></p>\n<p>乙丑岁赴试并州，道逢捕雁者云：“今旦获一雁，杀之矣。其脱网者悲鸣不能去，竟自投于地而死。”予因买得之，葬之汾水之上，垒石为识，号曰“雁丘”。同行者多为赋诗，予亦有《雁丘词》。旧所作无宫商，今改定之。*</p>\n<p>问世间，情为何物，直教生死相许？天南地北双飞客，老翅几回寒暑。欢乐趣，离别苦，就中更有痴儿女。君应有语：<strong>渺万里层云，千山暮雪，只影向谁去？</strong></p>\n<p>横汾路，寂寞当年箫鼓，荒烟依旧平楚。招魂楚些何嗟及，山鬼暗啼⒀风雨。天也妒，未信与，莺儿燕子俱黄土。千秋万古，为留待骚人，狂歌痛饮，来访雁丘处。</p>\n<h2 id=\"长命女\">长命女<a title=\"#长命女\" href=\"#长命女\"></a></h2>\n<p><strong>冯延巳</strong></p>\n<p>春日宴，绿酒一杯歌一遍。再拜陈三愿：<br>\n<strong>一愿郎君千岁，二愿妾身常健，三愿如同梁上燕，岁岁长相见。</strong></p>\n<h2 id=\"客从远方来\">客从远方来<a title=\"#客从远方来\" href=\"#客从远方来\"></a></h2>\n<p>客从远方来，遗我一端绮。</p>\n<p>相去万余里，故人心尚尔！</p>\n<p>文彩双鸳鸯，裁为合欢被。</p>\n<p>著以长相思，缘以结不解。</p>\n<p>以胶投漆中，谁能别离此？</p>\n<blockquote>\n<p>2020.02.01</p>\n</blockquote>\n","prev":{"title":"Promises第八章","link":"2020/02/06/PromisesChapter8"},"next":{"title":"Promises第七章","link":"2020/01/22/PromisesChapter7"},"plink":"http://wardzhou.art/2020/02/01/甄嬛传出现的诗词摘抄/","toc":[{"id":"长相思","title":"长相思","index":"1","children":[{"id":"其一","title":"其一","index":"1.1"},{"id":"其二","title":"其二","index":"1.2"}]},{"id":"一剪梅","title":"一剪梅","index":"2"},{"id":"妾薄命","title":"妾薄命","index":"3"},{"id":"寒菊","title":"寒菊","index":"4"},{"id":"梅花","title":"梅花","index":"5"},{"id":"鹧鸪天·西都作","title":"鹧鸪天·西都作","index":"6"},{"id":"杏花天影","title":"杏花天影","index":"7"},{"id":"山之高","title":"山之高","index":"8"},{"id":"白头吟","title":"白头吟","index":"9"},{"id":"湘妃怨","title":"湘妃怨","index":"10"},{"id":"听弹湘妃怨","title":"听弹湘妃怨","index":"11"},{"id":"子夜歌","title":"子夜歌","index":"12"},{"id":"短歌行","title":"短歌行","index":"13","children":[{"id":"其一-1","title":"其一","index":"13.1"}]},{"id":"桃夭-《诗经》","title":"桃夭 《诗经》","index":"14"},{"id":"金缕衣","title":"金缕衣","index":"15"},{"id":"鹊桥仙","title":"鹊桥仙","index":"16"},{"id":"菩萨蛮","title":"菩萨蛮","index":"17"},{"id":"鹊桥仙-1","title":"鹊桥仙","index":"18"},{"id":"摸鱼儿","title":"摸鱼儿","index":"19"},{"id":"渡汉江","title":"渡汉江","index":"20"},{"id":"宫中词","title":"宫中词","index":"21"},{"id":"诀别书","title":"诀别书","index":"22"},{"id":"小重山","title":"小重山","index":"23"},{"id":"代赠","title":"代赠","index":"24"},{"id":"八至","title":"八至","index":"25"},{"id":"古意","title":"古意","index":"26"},{"id":"摸鱼儿·雁丘词","title":"摸鱼儿·雁丘词","index":"27"},{"id":"长命女","title":"长命女","index":"28"},{"id":"客从远方来","title":"客从远方来","index":"29"}],"reward":true,"copyright":{"author":"Birch","license":"Attribution-NonCommercial-NoDerivatives 4.0 International(<a href=\"https://creativecommons.org/licenses/by-nc-nd/4.0/\" rel=\\\"external nofollow\\\" target=\\\"_blank\\\">CC BY-NC-ND 4.0</a>)","updated":"December 14, 2020"},"reading_time":"1913 words in 13 min"}